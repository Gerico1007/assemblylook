Autor: Andrzej Cielecki
[NB: może ten: https://pl.wikipedia.org/wiki/Andrzej_Cielecki]

Date: 1970s

Source: Literatura (newspaper)

Title: 'JAK MAŁY STATECZEK' 


# PLAZMA „B” 
## JAK MAŁY STATECZEK

> Andrzej Cielecki — pracownik Ośrodka Badawczo-Rozwojowego Monokryształów w Warszawie.
> Jest wybitnym konstruktorem aparatury naukowo-badawczej.
> Wielokrotnie otrzymywał tematy nagrodowe: Sekretarza Naukowego PAN, Przewodniczącego Komitetu Nauki i Techniki, Ministra Przemysłu Maszynowego oraz Rady Naczelnej NOT.


Było to w Mrągowie przed dwudziestu kilku laty. Siedziałem nad jeziorem, wiatr ustał całkiem, wicie, loty szybowcowe odwołano. Wodę przeganiało minowe opakowanie od śniadania. Przyglądałem mu się beznamiętnie. Nagle papier gruntowy wykonał na wodzie kilka obrotów i bardzo specyficznym ruchem rozpoczął płynięcie w moim kierunku. Od tamtej chwili rozpocząłem obserwacje psychokinezy.

Doświadczenie wykonywałem na powierzchni wody w wannie, dużej kuwecie fotograficznej. Obiektem pływającym była łódeczka z prętem i przymocowanym pergaminowym żagielkiem. Przy obserwacji łódki coś niepojętego wywoływało śladowy ruch powietrza — „dmuchało” w żagielek. Pole grawitacyjne nie wchodziło w grę — oddziaływania elektrostatyczne, odchylenia — wyeliminowałem. Po kilku miesiącach doświadczeń, w następnych doświadczeniach odrzuciłem termiczny ruch powietrza.

Na przykład: przy dużej gorączce łódeczki nie mogłem poruszyć — miałem temperaturę normalną, byłem świeży, wypoczęty — łódeczka poruszała się. Zmęczenie i wyczerpanie osłabiały oddziaływanie do zera. Zjawiska ruchu zależały od pory dnia, miesiąca, roku. Trudno było przewidzieć, kiedy łódka drgnie, zacznie się poruszać. Stworzyłem następnie całą „flotę” stateczków żaglowych i nanosiłem linie ruchu na arkusze. Zaznaczałem punkty rotacji, mierzyłem drogę i czas, obliczałem szybkości. Nanosiłem krzywe szybkości na mapy, a prostopadle do linii ruchu nanosiłem izolinie. Powoli z rysunków wyłaniał się obraz ruchomego, jak gdyby „żywego pola sił”, zależnego w zasadzie od stanu psychicznego obserwatora.

To, co mi pan mówi o ruchach powietrza wokół żywych organizmów, może wejść do nauki tylko na prawach wartościowych papierów — powiedział mi jeden ze znakomitych profesorów Politechniki Warszawskiej, specjalista od aerodynamiki. — Każda jednak droga jest dobra, jeśli prowadzi do celu, wzbogaca wiedzę.

Intryguje mnie problem — ciągnął profesor — w jaki sposób na Kongresie Psychotronicznym Amerykanka sterowała telepatycznie Rosjaninem, skoro porozumiewają się w innych językach? (Amerykanka nie znała rosyjskiego).

Moim zdaniem — sugerowałem — mózgi jako aparaty bioelektryczne działają podobnie, zaś języki są tylko różnymi urządzeniami peryferyjnymi dla tych mózgów. Przekaz telepatyczny idzie drogą boczną, z pominięciem urządzeń peryferyjnych. Polega on na emanacji przez mózg pewnego rodzaju emanacji, która staje się ośrodkiem propagacji specjalnych fal biologicznych, a te mogą przenosić informacje, odbijać się, wracać — tworząc ludzki, zwierzęcy radar podświadomości.

# HIPOTEZA

Po wielu doświadczeniach przeprowadzonych nad zjawiskiem psychokinezy można z olbrzymim prawdopodobieństwem przyjąć, że organizmy żywe, a wśród nich i człowiek, wysyłają w przestrzeń pewną specyficzną postać energii, zdolną do oderwania się od źródła i mogącą przez pewien czas samodzielnie bytować w otaczającej nas przestrzeni fizycznej. Energia ta — nazwę ją Plazmą Biologiczną — ma niesłychanie ciekawe własności fizyczne, w większości jeszcze nieznane. Są one przedmiotem badań nowej dziedziny wiedzy — psychotroniki.

Badacze zajmujący się teorią pola grawitacyjnego czy też elektromagnetycznego, zetknąwszy się po raz pierwszy z polami sił, jakie wytwarza emanowana plazma B, bywają wprost zaskoczeni, zaszokowani, lub też doznają głębokich, emocjonalnych wrażeń.

Detektorami, czyli urządzeniami, które potrafią wyczuwać i reagować na istnienie plazmy B, są ciała o dużych stopniach swobody, o małej bezwładności i niewielkich oporach tarcia — lekkie przedmioty o dużej powierzchni, napotykające minimalne opory. Do tego celu można zastosować frustrujące baloniki wypełnione dymem, lekkie przedmioty pływające.

Baloniki, którymi doświadczenia są nieco trudniejsze, pozwalają badać istnienie dynamicznych pól wektorowych, przestrzennych, tworzonych przez plazmę. W przeciwieństwie do stateczków reagujących na zjawiska w płaszczyźnie lustra cieczy, baloniki pozwalają budować obraz trójwymiarowy.

Plazma biologiczna odrywa się więc od źródła, „wylewa się”, jak gdyby, ze zwierząt i ludzi i zdolna jest samoczynnie istnieć poza ich organizmem przez pewien przeciąg czasu — do chwili całkowitego rozproszenia. Gdybyśmy potrafili zabarwić tę substancję, czyniąc ją widoczną — podobnie jak widocznymi czynimy linie pola magnetycznego, posługując się opiłkami żelaza — zobaczylibyśmy wydzielające się plazmy z człowieka, a szczególnie z jego głowy.

Kto obserwował ruch plazmy na zdjęciach filmowych korony słonecznej podczas zaćmienia, może mieć pojęcie o ruchach plazmy B. Natomiast ruchy przedmiotów zanurzonych w plazmie przypominają ruchy „pełzającego pioruna kulistego” — zjawiska nadzwyczaj rzadkiego.



# KILKA SŁÓW O TEORII POZNANIA

Czytelnicy z pewnością gotowi są przerwać mi wywód i spytać wprost: Co to jest plazma B, lub w ogóle czym ona jest? Otóż badania nad pracą naszego mózgu oraz nad formułowaniem przez ten mózg pojęć fizykalnych, „zrozumień”, określają takie pytania jako nielogiczne lub pozbawione sensu. Nielogiczne jest również pytanie: czym jest pole grawitacyjne, elektryczne czy magnetyczne. Możemy wyłącznie odpowiedzieć na to pytanie, że jest to pole sił działających na masę, ładunek lub przewód z prądem — nie poza tym. Pola te są pewną formą bytowania energii w przestrzeni fizycznej.

Podobnie plazma B jest także formą energetyczną, lecz o zupełnie innych, przedziwnych właściwościach. Otóż badacz nie musi odpowiadać na pytanie, czym jest plazma B, tylko jaka ona jest, z czym reaguje, na co oddziałuje. Powinien również odpowiedzieć, czy ta forma energii przechodzi w inne, znane dotychczas postacie energii — mechanicznej, cieplnej, elektrycznej — czy takie przejścia są jednokierunkowe, czy uprzywilejowane.

Następnie — w jaki sposób, w jakim czasie ta energia się rozprasza i czy może w swym ruchu przenosić czynniki sił, czynniki informacyjne. Innymi słowy — czy może być modulowana, podobnie jak fale elektromagnetyczne są modulowane dźwiękami mowy lub muzyki. Dalej — odpowiedzieć, czy nasycenie przestrzeni fizycznej energetyczną plazmą B nie zmienia właściwości tej przestrzeni w ten sposób, że może ona stać się ośrodkiem propagacji zupełnie nowych, nieznanych fal biologicznych.



# NIE ZGADZAM SIĘ

Na Kongresie Psychotroniki w Pradze dr A. Dubrow (ZSRR) wystąpił z sugestią, iż psychokineza jest emisją fali grawitacyjnej, bowiem oddziałuje z masą. Znakomity polski badacz, prof. dr Manczarski, zjawiska telepatyczne chce tłumaczyć czystymi efektami elektromagnetycznymi. Uważam, że badacze ci popełniają klasyczny błąd. Starają się nowe zjawiska wyjaśniać przy pomocy znanych już zjawisk — grawitacyjnych czy elektromagnetycznych. Tymczasem wszystko wskazuje na to, że mamy do czynienia z czymś zupełnie osobliwym, występującym w formie ruchomego w czasie pola o bardzo złożonej strukturze wewnętrznej.

Podobnie jak układ mas bezwładnych wytwarza pole grawitacyjne, układ ładunków stacjonarnych lub ruchomych — pole elektryczne, magnetyczne, elektromagnetyczne, tak i wpływ organizmu oraz oddziaływanie na jego aparat biochemiczno-elektryczny może prowadzić do powstawania nowych, nieznanych jeszcze własności. Plazma B może posiadać pewne związki fizyczne ze znanymi polami, ale nie jest one tożsame.

Chciałbym tu zwrócić uwagę, że żywy organizm — zwierzęcy czy roślinny — jako funkcja entropii, w świetle znanych zjawisk fizycznych jest osobliwością. Dlaczego więc nie miałby ten organizm wytwarzać osobliwych pól?

Wydaje się, że nie osiągniemy porządnych rezultatów, jeśli do problemu emanacji mózgu przystąpimy zaprogramowani czysto grawitacyjnym lub elektromagnetycznym sposobem myślenia, chociaż nie wykluczam, że może ono okazać się pomocne. Z pewnych moich doświadczeń oraz obliczeń statystycznych wynika, że energia plazmy może przechodzić w energię elektromagnetyczną, tak jak obserwujemy przejście energii plazmy. Doświadczenia te wymagają jednak dopracowania i potwierdzenia przez innego typu doświadczenia — w energię ruchu mechanicznego.

# ROBIMY WIELKĄ ZABAWĘ

Do zabawy potrzebny będzie stateczek, wypełniona wodą wanna, duża kuweta lub taca — plastikowa, metalowa, jakakolwiek. Każdy z czytelników może być badaczem psychokinezy, a nawet mieć znakomitą przewagę nad badaczami zawodowymi, gdyż ci — nie wyłączając autora — przesyceni literaturą, wnioskami sugestywnie związanymi z wiedzą dotychczas nabytą, tworzą cykle kompilacyjne, od których trudno oderwać swoje myśli.

A więc: do pokrywki od jogurtu, przymka lub masła roślinnego „Vita” przymocowujemy pionowo plasteliną słomkę długości 15–20 cm w centrum tarczy. Na słomkę nasuwamy przebitą w kilku miejscach bibulkę śniadaniową lub kartkę z szkolnego zeszytu — będzie to żagiel statku. Zasada budowy wymaga, aby stateczek był lekki, a dalej: powierzchnia żagla — bez kila lub miecza, abyśmy mogli dobrze obserwować również rotacje pola plazmy B. Każda technologia budowy statku dopuszczalna.

Statek nie będzie płynął tam, dokąd chcemy, choć niektórym obserwatorom może się tak wydawać. Prawo rządzące tym ruchem wydaje się brzmieć następująco: kierunek szybkiego ruchu wyznacza pole wektorowe gradientów (zmian) gęstości energetycznej przestrzennej gęstości plazmy B. Znaczy to, że stateczek płynie akustycznie w kierunku, gdzie plazma emanowana z obserwatora zawiera w jednostce objętości najwięcej energii. Ponieważ przy źródle, którym jest obserwator, znajduje się zazwyczaj duże gęstości energii, stateczek ma dużą składową ruchu w kierunku obserwatora. Plazma jednak odrywa się od obserwatora, powstają zawirowania, stateczek doznaje ruchów obrotowych, może płynąć w stosunku do nas pod kątem, zupełnie lub nawet dziwnym.

Pewną zdolność sterowania statkiem osiągnie ten, kto posiądzie umiejętność kierunkowej emanacji plazmy. Z doświadczeń autora wynika, że bezowocnym jest szukanie biegunowości w przyciąganiu lub odpychaniu stateczku przez obserwatora. Jeżeli opatrzymy stateczek dodatkami na wzór nabiegunników magnesu, będzie on wykonywał ruch obrotowy — raz w jednym, raz w drugim kierunku. Jest to tak zwana prymitywna postać turbinowego silniczka biologicznego zamieniającego energię plazmy na czystą postać energii mechanicznej, następnie cieplnej.

Jeden z bardzo utalentowanych młodych fizyków, z którym dyskutowałem nad możliwością lepszego poznania przestrzeni fizycznej przez badanie własności plazmy B po demonstracji psychokinezy, zapytał mnie wprost: „Czy nie sądzi Pan, że wiek XXI to era silników biologicznych?”

Odpowiedziałem pytaniem: „Czy nie sądzi Pan, że może być śmieszność takiego paliwa biologicznego?” To prawda, że natura wyposaża nas w modele bardziej sprawnych silników, jakimi są zwierzęta i człowiek. Czy jednak wszystko zamyka się w energetyce? Pod masztem radiostacji możemy zbudować sobie domek, założyć odpowiednio ukierunkowane obwody i oświetlić lub ogrzewać domek energią fali elektromagnetycznej. Cel emisji jest jednak inny niż czysto energetyczny. Ma ona za zadanie przenosić informację. Oczywiście każdy z nas wie, że nie ma przesyłania informacji bez przesyłania energii, gdyż informacja „jedzie” na tej energii. Spożytkowanie tej energii jest jednak zupełnie inne.

Uczniowie wypisują na żaglu aktualne wzory z fizyki, starsi hasło: „wrażliwi pływają szybciej” — a to w celu możliwości zawieszenia wzroku na żaglu. Doświadczenie zaczynamy, ustawiając statek w pewnej odległości od brzegu wanny, gdyż na brzegu występują siły międzycząsteczkowe, które silnie przytrzymują statek.

Pokrywka od jogurtu lub „VITY” ma na obwodzie rantek jak przy kapslu — małą powierzchnię pluszu, a więc małą powierzchnię styku z brzegiem. Siły pola plazmy B z łatwością odrywają ją od brzegu. Powierzchnia wody powinna być uspokojona. Aby nie powodować wirów powietrza, staramy się nie wykonywać gwałtownych ruchów, oddychać delikatnie, nie dmuchać. Patrzymy na stateczek spokojnie, bez napięcia, z odległości od 0,5 do 3 metrów. Zaczyna on wykonywać ruchy posuwisto-obrotowe, z dużą składową szybkości w kierunku obserwującego.


Dla przeciętnego obserwatora, nieposiadającego specjalnych predyspozycji do emanacji plazmy, szybkość ruchu może dochodzić do kilku, a w wyjątkowych przypadkach — do kilkunastu centymetrów na sekundę. Na każde 10 osób obserwujących statek, przynajmniej u 9 z nich statek się porusza. Gdy w danej chwili efektu ruchu nie będzie, proszę się nie niepokoić — wystarczy powtórzyć doświadczenie w innym czasie, przy innym stanie psychicznym. Zawsze można trafić na moment, gdy mamy optymalne predyspozycje do emanacji plazmy.

Muszę jednak nieco rozczarować czytelników — nie będą mieli Państwo pełnej władzy nad kursem statku.

Innymi słowy, kierunek będzie momentami przypadkowy, zależny od modulacji wytwarzanego pola, wahań w psychice obserwatora, jak również — być może — od oddziaływań z falami biologicznymi odbitymi od lustra wody.

Wiele pracy czeka psychiatrów i psychologów. Pewnym objawem, że emanacja plazmy może mieć związek z określonymi stanami psychicznymi, jest to, że bywa wzmożona u osób z pogranicza normy i patologii. Daje to medycynie zupełnie nowy punkt widzenia. Plazma B wydaje się oddziaływać uniwersalnie. Znane są dosłownie doświadczenia przeprowadzane za granicą, w których plazma oddziałuje wyraźnie na emisję preparatów promieniotwórczych.

Te "stateczki" wydają się nam dziś bardzo prymitywnymi detektorami istnienia plazmy B. Należy się jednak spodziewać, że w niedługim czasie będziemy dysponowali znacznie lepszymi czujnikami.

Pozostaje pytanie: czy stać nas na zafundowanie sobie instytutu lub przynajmniej większego zakładu do prowadzenia badań tego typu? Odpowiedź jest tylko jedna: nie stać nas na to, żeby ich nie prowadzić. Jeśli się opóźnimy, z pewnością bogaty przemysł maszynowy wykupi gotową koncepcję lub psychotroniczną licencję z południa. Czy nie lepiej mieć coś własnego?

# CZEGO NALEŻY SIĘ SPODZIEWAĆ PO PSYCHOTRONICE

UNIWERSALNE ODDZIAŁYWANIA
Dotychczas zjawiska psychokinezy były obserwowane — ale przez naukowców tłumione. Ostatnie lata przyniosły rehabilitację. Niektórzy jednak wciąż uśmiechają się z politowaniem, gdy ktoś twierdzi, że widział na własne oczy, jak coś samo się poruszyło.

Tymczasem, gdy w pomieszczeniu znajduje się człowiek ze specjalnymi predyspozycjami do emanacji dużej lokalnej plazmy B, wszystko się rusza, gdyż plazma ma właściwości wytracania swojej energii na każdym przedmiocie posiadającym stopnie swobody ruchu. Żyrandole więc wahają się, drżą, opadają przedmioty. Plazma „owija się” jak gdyby wokół przedmiotu — będzie go „męczyć”, „okupować”, aż całkowicie wyczerpie swoją energię.

Można obrazowo powiedzieć, że plazma szuka swojej biologicznej śmierci — w przekształceniu się w inny, prostszy rodzaj energii: mechanicznej, cieplnej. Jest to uprzywilejowany kierunek przemiany, podczas gdy odwrotny proces — otrzymanie plazmy B z energii mechanicznej — wydaje się znacznie trudniejszym zadaniem.

Badaczy, którzy zechcą zająć się psychotroniką, czeka ogrom pracy naukowej. Muszą być wszechstronnie wykształceni, posiadający wręcz finezyjny talent do eksperymentu, gdyż wkraczamy w zupełnie nieznany świat zjawisk. Trzeba będzie zbadać oddziaływania plazmy B na obwody elektryczne, oddziaływania z fononami w kryształach — i wiele, wiele innych.

[fragment zniszczony / niezrozumiały]
Autorytatywne w... plazma i odprężona masa...? ...? nasycenie... [brakujące wyrazy] A dopiero... [kontekst urwany]

Poruszę tylko jedną bardzo ogólną, jak gdyby uboczną kwestię. Aby w pełni zdać sobie sprawę z przebiegu zjawisk fizykochemicznych i biologicznych w otaczającym nas świecie, mózg nasz jako aparat przetwarzania danych mało ma sformułowań o samym sobie, sobie i swoich własnych obwodach zależnych. Ciągle za mało znamy konstrukcję tego mózgu i jego sposobu działania.

Można spodziewać się sukcesów, jeśli konstruktorzy zaczną traktować mózg nie tylko jako układ sterowania, lecz także — przede wszystkim — jako energetykę systemu nerwowego. Nasze produkty myślowe będą znacznie bogatsze, będą zawierały zupełnie nowe wartości, jeżeli przy przetwarzaniu danych o świecie — jak gdyby równolegle — wprowadzimy do mózgu informację zwrotną o nim samym.

Psychotronika to jej pierwszoplanowe zadanie — nie teoria na człowieka, na emanacje jego mózgu, na sposób jego myślenia. Wszechświat jest trudny do pojęcia. Proszę zwrócić uwagę: pewne „konfiguracje logiczne” mogą być tak samo trudne do zrozumienia dla nas, jak np. pojęcie konta bankowego dla mózgu naszych zwierząt domowych.

Zagubiliśmy się nieco w działaniach nad osiągnięciem wartości materialnych. Zachowujemy się jak dzieci, które bawiąc się gotowymi zabawkami, bardzo się nudzą, wyrzucają je i ciągle pragną nowych. Czasem tylko z głośnika lecą niedostatecznie precyzyjne słowa piosenki: „Tam za horyzontem, gdzie inny jest świat”. Linia tego horyzontu leży jednak w naszym mózgu.

Zadaniem psychotroniki jest pokazanie, że osiągnięcie tego innego świata ukaże się za nią — inny, z pewnością nie tak bardzo nowy świat naszych głębokich immanentnych przeżyć, wzruszeń, uniesień. Są one najwyższą naszą wartością, choć świat wielkiej techniki i technologii, której sam jestem przedstawicielem, nie zawsze chce tego zauważyć — jak ruch małego stateczku po lustrze wody.


Ver. 1.3
